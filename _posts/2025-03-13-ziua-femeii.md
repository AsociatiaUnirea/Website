---
layout: post
title: "Ziua internațională a femeii - 8 Martie"
author: mihaela_catana
categories: [ Eveniment ]
image: "../assets/images/2025-03-08-ziua-femeii/RED_0977.jpg"
beforetoc: ""
toc: false
---
#### Dragi doamne și domnișoare, dragi prieteni și colaboratori,

Vă mulțumim din suflet pentru că ați fost alături de noi la evenimentele dedicate Zilei Internaționale a Femeii, atât la Göteborg, cât și la Stockholm. Prezența voastră, energia pozitivă și bucuria împărtășită au transformat aceste momente în adevărate sărbători ale feminității, respectului și prieteniei.

![](../assets/images/2025-03-08-ziua-femeii/RED_0832.jpg)

Asociația Românească Unirea își propune să creeze mereu punți între oameni, să întărească comunitatea noastră și să aducă împreună suflete frumoase. Fără voi, fără sprijinul și implicarea voastră, toate acestea nu ar fi posibile.

![](../assets/images/2025-03-08-ziua-femeii/RED_0863.jpg)

Un gând special de recunoștință se îndreaptă către colaboratorii noștri, care au contribuit la succesul acestor evenimente. Happy Göteborg Balloon 🎈🎈 ne-a oferit decoruri pline de culoare și magie, transformând fiecare spațiu într-un colț de poveste. DJ Dadu și DJ El Dragon🕺💃 au creat atmosfera perfectă, aducând muzica, energia și vibrațiile care au unit inimile și au transformat seara într-o adevărată sărbătoare. Au surprins momentul cum au stiut ei mai bine, Ciprian Roșu și Iulian Serghei 📸🤳 oferindu-ne amintiri de neprețuit, care vor dăinui peste timp. Iar momentul dulce al serii a fost creat de colega noastră Andreea Pesevski cu 3 torturi minunate și foarte gustoase!

![](../assets/images/2025-03-08-ziua-femeii/RED_0928.jpg)

Împreună demonstrăm că unitatea, respectul și dorința de a construi sunt cele mai puternice valori care ne definesc. 🇷🇴🇸🇪

![](../assets/images/2025-03-08-ziua-femeii/RED_0901.jpg)

Vă dorim tuturor inspirație, împliniri și momente frumoase! Să păstrăm acest spirit al solidarității și al bucuriei și în viitor! 🥂🥳

![](../assets/images/2025-03-08-ziua-femeii/RED_0867.jpg)

Cu aleasă considerație,
*Asociația Românească Unirea*
💙💛❤️
